# Spillsprosjekt
2D Platform Team Trøtt

 Avdeling for informatikk og e-læring, Høgskolen i Sør-Trøndelag Prosjektet

1. Prosjektoppgaven
1.1. Innledning
Vi er nå ferdig med grunnopplæringen i dette emnet. Det betyr at vi er kommet til det punktet
at vi skal begynne arbeidet med den avsluttende prosjektoppgaven. Denne oppgaven
representerer en mulighet til å praktisere de tingene dere har vært igjennom nå i starten på
emnet. Det dere har sett på tidligere blir ressurser for det arbeidet som nå skal gjøres. Dere
velger selv hvordan dere vil bruke dem, på en mest mulig hensiktsmessig måte.
Prosjektoppgaven har som utgangspunkt at dere skal programmere et spill i Visual Basic. For
å gi dere noen ideer og inspirasjon nå i startfasen får dere muligheten til å velge mellom de 3
kjente spillene Sudoku, Hangman og Yatzy. Vi skal se nærmere på en kort beskrivelse for
hver av dem. Bruk nettet aktivt dersom dere trenger flere detaljer om et bestemt spill.
Basert på beskrivelsen av de ulike spillene under må hvert team ta en diskusjon innad i teamet
for å bestemme seg for sin prosjektoppgave. Velg en oppgave der dere får benyttet mest mulig
av de ressursene dere disponerer. Dette gjelder både personer, ulike typer kompetanse og
rollefordeling.
1.2. Sudoku
Sudoku er et spill som går ut på å fylle inn tall i et rutenett på 9X9 ruter, der noen av rutene
allerede er utfylt. Rutenettet skal fylles inn i henhold til et sett med regler:
 Rutenettet på 9X9 ruter er delt inn i 9 rektangler, der hvert rektangel skal inneholde
tallene fra 1 til og med 9 én og bare én gang
 Alle rader i rutenettet skal inneholde tallene fra 1 til og med 9 én og bare én gang
 Alle kolonner i rutenettet skal inneholde tallene fra 1 til og med 9 én og bare én gang
I figuren under ser der et eksempel på et Sudokuspill. 
 Avdeling for informatikk og e-læring, Høgskolen i Sør-Trøndelag Prosjektet
side 3 av 10
For en visualisert forklaring på reglene for Sudoku kan dere se på
http://www.sudoku.name/rules/no
Det finnes Sudokuspill i flere ulike vanskelighetsgrader avhengig av hvor mange og hvilke
tall som er fylt ut.
Dersom dere har lyst til å prøve et Sudoku spill før dere velger prosjektoppgave kan dere
prøve det her http://www.sol.no/spill/sudoku/
1.3. Hangman
Hangman er et spill som kan spilles med blyant og papir eller elektronisk. Det er et enkelt
spill med ord, der to spillere konkurrerer mot hverandre. Den ene velger et ord og den andre
skal gjette en og en bokstav for å prøve å finne frem til det aktuelle ordet. Den som har valgt
et ord tegner opp streker for hver bokstav. For hver riktig bokstav skal den aktuelle bokstaven
fylles inn på riktig sted i ordet. For hvert galt svar tegnes en ny strek på en galgefigur der en
strekmann blir hengt, samt at man skriver opp bokstaven. Dersom man gjetter på riktig ord før
strekmannen blir hengt har den som gjetter bokstavene vunnet og dersom strekmannen blir
hengt uten at riktig ord er gjettet, har den som laget ordet vunnet. 
 Avdeling for informatikk og e-læring, Høgskolen i Sør-Trøndelag Prosjektet
side 4 av 10
En strekmann som skal henges i en galge består av seks kroppsdeler. Hode, kropp, venstre
arm, høyre arm, venstre fot, høyre fot. Dersom man ønsker å gjøre spillet lettere kan man
legge til flere armer eller bein.
I denne videoen får dere en forklaring å hvordan Hangman skal spilles:
http://www.youtube.com/watch?v=ufw7wr_ZyKc
Dersom dere har lyst til å prøve et Hangman spill før dere velger prosjektoppgave kan dere
prøve det her http://www.hangman.no/hello2.php?qlan=nor
1.4. Yatzy
Kilde: Wikipedia
Yatzy er et terningspill for flere personer og spilles med fem terninger. Meningen med spillet
er å oppnå en høyest mulig poengsum. Poeng tildeles for 15 forskjellige
terningkombinasjonstyper. I hver runde får hver spiller inntil tre kast for å oppnå én av disse
typene. Bortsett fra i det første kastet, kan spilleren velge å legge til side et antall av
terningene og kaste kun de resterende. Dersom man allerede har registrert poeng på en
kombinasjonstype, kan man ikke velge å gjøre dette på nytt om man senere i spillet skulle
oppnå en bedre kombinasjon av samme type.
Poeng regnes etter det antall øyne som vises på terningene som inngår i kombinasjonene.
Dersom en kombinasjonstype forekommer flere ganger i en kombinasjon, er alltid den mest
verdifulle tellende. For eksempel vil kombinasjonen 5-5-4-4-2 gi ti poeng som "ett par" eller
18 poeng som "to par".
Kombinasjonstypene er:
 Enere – Gir samme antall poeng som antall øyne på enere.
 Toere – Gir samme antall poeng som antall øyne på toere.
 Treere – Gir samme antall poeng som antall øyne på treere. 
 Avdeling for informatikk og e-læring, Høgskolen i Sør-Trøndelag Prosjektet
side 5 av 10
 Firere – Gir samme antall poeng som antall øyne på firere.
 Femmere – Gir samme antall poeng som antall øyne på femmere.
 Seksere – Gir samme antall poeng som antall øyne på seksere.
 SUM: Hvis du har 63 eller flere poeng fra 1,2,3,4,5,6 ("over streken"), får du 50 poeng
i bonus. (63 poeng tilsvarer 3 enere, 3 toere, 3 treere, 3 firere, 3 femmere og 3
seksere.)
 Ett par – To like terninger, gir samme antall poeng som øyne på terningene som inngår
i (det mest verdifulle) paret.
 To par – Kombinasjon av to like terninger og to like terninger av en annen verdi, gir
samme antall poeng som øyne på de fire terningene som inngår i parene.
 Tre like – Tre like terninger, gir samme antall poeng som øyne på de tre like
terningene.
 Fire like – Fire like terninger, gir samme antall poeng som øyne på de fire like
terningene.
 Liten straight – Kombinasjonen 1-2-3-4-5, gir 15 poeng.
 Stor straight – Kombinasjonen 2-3-4-5-6, gir 20 poeng.
 Hus – Kombinasjon av tre like terninger og to like terninger av en annen verdi. Gir
samme antall poeng som øyne.
 Sjanse – Vilkårlig kombinasjon, gir samme antall poeng som øyne.
 Yatzy – Fem like terninger, gir 50 poeng.
Dersom man etter tre kast ikke kan sette resultatet i noen av de kombinasjonene man har
igjen, må en av kombinasjonene som ennå ikke er benyttet ofres. Det settes 0 (eller en strek) i
feltet til den ofrede kombinasjonen.
Med fem terninger er maksimal poengsum (uten bonus) 324 poeng, hvorav 105 over streken.
Med bonus er altså maksimal poengsum enten 349 (bonus 25) eller 374 (bonus 50).
Det er mulig å spille både fri og tvungen yatzy. Ved tvungen yatzy må spillerne følge
spillearket (enere før toere osv.). Noen spiller da med bonuskrav på 42 (i gjennomsnitt to av
hver valør). Ved fri yatzy kan spilleren velge hvor han eller hun skal føre resultatet etter å ha
sett resultatet av kastene.
Dersom dere har lyst til å prøve et Yatzyspill før dere velger prosjektoppgave kan dere prøve
det her http://www.famholen.com/yatzy.html. 
 Avdeling for informatikk og e-læring, Høgskolen i Sør-Trøndelag Prosjektet
side 6 av 10
2. Prosjektrapporten
For å avslutte arbeidet med prosjektoppgaven skal dere skrive en prosjektrapport som både
viser hva dere har arbeidet med og hvordan samarbeidet har gått underveis. Prosjektrapporten
skal dokumentere både prosessen som har ført til sluttproduktet og selve sluttproduktet. I
løpet av prosjektet skal hvert team benytte seg av alt det andre vi har sett på i faget
Teamarbeid for å gjennomføre prosjektet på best mulig måte.
For å gi dere en god start på prosjektrapporten har vi laget en mal som viser hva vi ønsker av
innhold. Pass på at dere får dekket alle de ulike overskriftene i malen i den endelige
rapporten. Mangler her er svært kritisk med tanke på vurderingen i faget Teamarbeid.
2.1. Forside/Tittelside
Forsiden/Tittelsiden skal inneholde dato, fagkode, fagnavn, oppgavetittel, teamnummer og
navn på teammedlemmer.
2.2. Forord
Forklar hensikten med prosjektet sett fra et faglig synspunkt. Hva har dere lært faglig og i
forhold til læringutbyttene for faget. Beskriv kort prosessen som har ført frem til resultatet. Ta
med hvorfor oppgaven ble valgt. Her kan dere også skrive eventuelle takksigelser dersom
andre har hjulpet dere i prosessen.
Dato, sted, navn og underskrift av alle prosjektdeltakere.
Et forord i en rapport av denne type bør ikke være på mer enn én side.
2.3. Sammendrag
Et sammendrag som oppsummerer hovedinnholdet i prosjektrapporten. Det vil ofte være
sammendraget som avgjør hvor interessant noen finner det å begynne å lese rapporten deres.
2.4. Innholdsfortegnelse og eventuelt figur- og tabelliste
Sett inn innholdsfortegnelse, topp og bunntekst, figur og tabelliste og husk sidenummerering.
2.5. Presentasjon av Teamets medlemmer
Hvert enkelt teammedlem skal presenteres med navn, bilde og litt bakgrunnsinformasjon. Ca
en halv side per person.
2.6. Oppgavetekst
Skriv inn deres forståelse av oppgaveteksten i startfasen av prosjektet. Gjør du kort rede for
eventuelle justeringer i oppgaveteksten dersom den har utviklet seg underveis. 
 Avdeling for informatikk og e-læring, Høgskolen i Sør-Trøndelag Prosjektet
side 7 av 10
2.7. Hvordan ble oppgaven løst?
Beskriv hvordan dere gikk frem for å løse oppgaven. I forhold til hvert av punktene nedenfor
kan dere også ta med noen ord om eventuelle problemer som har oppstått underveis og
hvordan disse i tilfelle ble løst.
Tips:
 bruk av litteratur og Internett
 eventuelt samarbeid med andre eksterne aktører
 hvordan arbeidet ble fordelt mellom personene i gruppen
 uventede problemstillinger som dukket opp underveis
2.8. Gjennomføring av prosjektet
Her skal resultatene dere har kommet frem til beskrives. I tillegg skal dere drøfte årsaker til at
resultatene som ble som de ble, spesielt der det er avvik fra planer og oppsatte
læringsutbytter. Studenter som jobber i team skal skrive et avsnitt der de reflekterer over
teamarbeidet og hvordan det har fungert. Studenter som eventuelt jobber alene skal reflektere
over egen arbeidsinnsats og læring. Dette kapitlet deles i to deler:
Faglige resultater:
• Ta for deg læringsutbyttene som ble satt i begynnelsen av prosjektet og beskriv status for
hvert av disse. Som del av dette vil det være naturlig å beskrive status på systemet ved
leveringstidspunktet.
Administrative resultater:
• Måloppfyllelse i forhold til framdriftsplan: Planen, slik den var tidlig i prosjektet, og
virkeligheten. (Eventuelle kommentarer og forklaringer på at ting ble som de ble, skal
skrives i neste kapittel.)
• Timeregnskap, samlet fordelt på tid og arbeidsarter
2.9. Konklusjon og anbefalinger
Konklusjonene skal være gyldige ytringer og forklaringer som følger direkte av resultatene og
diskusjonen. Du kan også gjerne inkludere anbefalinger for personer som skal gjøre liknende
oppgaver senere (prosessen), eller bygge på arbeidet du har gjort (produktet).
Konklusjonene skal ikke være bare ”den siste delen i rapporten”. Konklusjonen skal heller
ikke være bare en oppsummering.
Her kan dere også beskrive aktuelle utvidelser og videreutviklinger av systemet som er laget.
Hva skal eventuelt til for at systemet skal kunne settes i produksjon? 
 Avdeling for informatikk og e-læring, Høgskolen i Sør-Trøndelag Prosjektet
side 8 av 10
2.10. Vedlegg
2.10.1. Arbeidskontrakt
Teamet skal revidere førsteutgaven av sin arbeidskontrakt for dette prosjektet. Nå har dere
arbeidet sammen og blitt godt kjent slik at dere har et tilstrekkelig grunnlag for å lage ne god
arbeidkontrakt. Revidert utgave skal legges ved oppgaven, signert av alle teamets
medlemmer.
2.10.2. Prosjektplan
Ved oppstart skal teamet kartlegge ulike arbeidsoppgaver og sette opp prosjektplan som skal
inneholde følgende punkter:
Innledning
Sammendrag
Prosjektbegrunnelse
 Mål
 Forankring
 Leveranser
Prosjektgjennomføring
 Arbeidsoppgaver og aktiviteter
 Samarbeid og ansvar
 Tidsplan og milepæler
Prosjektkontroll
 Risikovurdering
 Kvalitetskontroll
Prosjektbemanning
 Organisering
 Deltakere
Prosjektøkonomi
 Gevinster
 Kostnader
Gjennom prosjektet skal teamet registrere den faktiske gjennomføringen av tidsplanen og
forklare eventuelle avvik fra den opprinnelige planen.
2.10.3. Beskrivelse av spillkonsept og design
Definer spillets prinsipper og funksjonalitet. Sett dere godt inn i oppgavebeskrivelsen for
valgte spill – hvilke krav er definert? Spilleregler – finnes det flere alternativer, i tilfelle hva
velger dere for deres spill? Deler av dokumentet kan være representert som skisser (digitale).
Prototype av spillets design skal legges ved - f.eks. som et screenshoot av et vb-projekt.
 Hva går spillet ut på (beskriv spillkonseptet)?
 Hva er historien? Prøv her å vekke spillerens interesse.
 Hvem utgjør målgruppen for spillet? 
 Avdeling for informatikk og e-læring, Høgskolen i Sør-Trøndelag Prosjektet
side 9 av 10
 Beskriv spillereglene til spillet.
 Beskriv gangen i spillet.
 Detaljer spillets funksjonalitet (Use Case-diagram og høynivå Use Case beskrivelser)
 Beskriv brukergrensesnittet vha. skjermbilder fra spillet eller digitale skisser. (GUI)
 Dokumenter programkode ved hjelp av aktivitetsdiagram som beskriver programflyten
for de mest sentrale funksjonene i applikasjonen (dvs. knapper, listebokser,
dialogbokser osv. i GUI’et).
2.10.4. Dokumentasjon av kildekoden
Det stilles følgende krav til kildekoden:
 Skal følge kodestandarden og navnekonvensjoner for det aktuelle
programmeringsspråket
 Koden skal være lettlest, strukturert, ryddig og oversiktlig
 Koden skal inneholde de nødvendige kommentarer som forklarer de ulike
metodene/funksjonene
2.10.5. Møteinnkallinger og Møtereferat
Det kreves minimum 3 stk møter med innkalling og referat, inklusive 1 møte med faglærer. 
